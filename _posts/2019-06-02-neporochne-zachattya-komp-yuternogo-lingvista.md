---
id: 1839
title: 'Непорочне зачаття комп’ютерного лінгвіста'
date: '2019-06-02T23:41:15+00:00'
author: serge
layout: post
guid: 'https://sotnyk.ga/?p=1839'
permalink: /2019/06/02/neporochne-zachattya-komp-yuternogo-lingvista/
---

<div class="wp-block-image"><figure class="alignleft is-resized">[![](http://localhost/wp-content/uploads/2019/06/sertificate_nlp-205x300.jpg)](http://localhost/wp-content/uploads/2019/06/sertificate_nlp.jpg)</figure></div>Для того, щоб продовжити свій рід, людині потрібно кохання до іншої людини. Але таким чином ми передаємо лише гени, а ким вони стануть, ми дізнаємося через багато-багато років. Люди, які хочуть продовжити своє діло, розмножуються тим, що навчають своїх учнів.

Так три місяці тому, Всеволод Дьомкін та Мар’яна Романишин, не припиняючи працювати, почали навчати п’ятнадцять нових падаванів в рамках курсу “[Data Science. Natural language processing](https://prjctr.com.ua/natural-language-processing.html)”. Одним із цих учнів став і я, переїхавши на цей час із рідного міста до Києва.

Я не буду тут переказувати весь курс. Просто скажу, що він дійсно змінив мене, дав практичні навички, яких до того дуже бракувало і яких я не міг здобути без живого спілкування на багатьох он-лайн курсах, які я проходив до того. То ж хочу подякувати моїм вчителям Мар’яні та Всеволоду – ті три місяці, що ви викреслили зі свого життя, вони не зникли в нікуди. Вони залишилися у ваших учнях і тепер в Україні будуть нові люди, які будуть займатися тим самим, що й ви.

  
А ще так вийшло, що саме мені надано стипендію від компанії [Grammarly](https://www.grammarly.com/). Кожен з моїх однокурсників міг би на неї претендувати, але можливо я зміг трохи більше часу виділити на навчання. Я вже не перший раз зустрічаюся з тим, що ця компанія організовує за свій рахунок різні навчальні заходи в Україні – це і мітапи, і літній табор для навчання основам комп’ютерної лінгвістики, і участь працівників компанії у різних конференціях. Така відповідальна поведінка всесвітньовідомої компанії дає мені надію, що в Україні покоління спеціалістів, які мене оточують, не є останнім, і нам на заміну прийдуть нові люди, гени яких може і не будуть моїми, але йти вони будуть у тому самому напрямку…